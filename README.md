# otp-projekti

Ohjelmistotuotantoprojekti 1/2, Ryhmä 5

- Project layout ([Figma](https://www.figma.com/file/oMQdAAOeVtyCCwMxgPvboC/Group-5?type=design&node-id=0-1&mode=design&t=wgUdDLkQM28wL9oW-0))
- User stories and tickets ([Trello](https://trello.com/b/T1QhjNGs/product-description-and-goal))

### Project Group 5 jäsenet:

- Abdi-samad Ahmed
- Sami Abo Ramadan
- Patrick Scott
- Johannes Mäkinen

PROJEKTIN VISIO

Projektin tavoite
Tavoitteena on luoda sivusto matalan kynnyksen urheilutapahtumien jakamiseen, jossa käyttäjät voivat etsiä liikuntaseuraa luomalla ilmoituksia harrastetapahtumista. Sivusto toimisi ikään kuin naapuruston yhteisenä ilmoitustauluna. Tarkoituksena on kannustaa ihmisiä liikkumaan ja samalla tutustumaan lähialueen muihin asukkaisiin.

Projektin laajuus
Päämääränä on toimiva sivusto mahdollistamaan urheilutapahtumien jakamisen ja selaamisen. Tapahtumat näkyvät kartalla ja niitä pystyy selaamaan ainakin etäisyyden ja päivämäärän mukaan. Sivuston luonne mahdollistaa sen laajentamisen esimerkiksi tukemaan erilaisia viestittelytapoja käyttäjien välillä tapahtumiin liittyen, mutta nämä eivät kuulu projektin vähimmäisvaatimuksiin.

Keskeiset ominaisuudet
-Käyttäjätilin luominen ja hallinnointi
-Tapahtumien luominen ja jakaminen muille käyttäjille
-Tapahtumien hallinnointi, kuten poistaminen, ajan muuttaminen ja tietojen päivittäminen
-Käyttäjät pystyvät ilmoittautumaan ja perumaan tapahtumaan osallistumisensa
-Tapahtumien haku ainakin etäisyyden ja päivämäärän mukaan
-Kartta, jossa näkyy lähialueen tapahtumat. Tarkennettujen hakujen tulokset näkyvät kartassa

Käyttäjät
Sovelluksesta on hyötyä kaikille jotka etsivät liikuntaseuraa ja matalan kynnyksen avoimia urheiluharrastuksia ja pelejä. Sivusto soveltuu kaikenikäisille aiempaa urheilutaustaa tai kuntoa katsomatta. Koska jokainen voi itse määritellä oman tapahtuman luonteen ja lajin, voi käyttäjä itse päättää minkälaiseen tapahtumaan haluaa osallistua. Se antaa myös mahdollisuuden tutustua muihin lähialueen ihmisiin.

Vertailu olemassa oleviin tuotteisiin
Matalan kynnyksen itse järjestettyjen urheilutapahtumien tiedotukseen ei ole varta vasten tehtyä sivustoa tai ohjelmaa. Lähin vertailukohta on Facebookin erilaiset ryhmät mutta nämä ovat monesti joko lajikohtaisia tai aluekohtaisia, niiden seuraaminen kaikkien muiden postauksien seasta vaikeaa, eivätkä monet halua tehdä sosiaalisen median tiliä vain liikuntaseuran etsimiseen.
Julkiset toimijoiden, kuten esimerkiksi Helsingin kaupungin sivuilla liikuntapalveluita tarjotaan lähinnä ohjatun ja monesti maksullisen liikunnan muodossa. Eri kaupunkien tai kaupunginosien rajoilla asuvat taas joutuvat monesti seuraamaan useampaa rinnakkaista ryhmää tai sivustoa, sillä monet viereisen paikkakunnan tapahtumista voivat olla lähempänä kuin oman kaupungin tarjoamat. Toisaalta nämä voivat olla suljettuina vieraiden paikkakuntien asukkailta.
Ryhmämme esittämä sivusto antaa platformin tavallisille ihmisille järjestää ja mainostaa heitä itseään kiinnostavia liikuntaharrastuksia ja etsimään muita niistä kiinnostuneita yhdestä, varta vasten sitä varten suunnitellusta palvelusta. Se tarjoaa mahdollisuuden etsiä liikuntaseuraa tasapuolisesti kaupunginosaan tai kaupunkiin katsomatta.
